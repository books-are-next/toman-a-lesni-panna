<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Toman a lesní panna</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="mlpversetoman">Smutkem Toman obklopen<br class="calibre12"/>
patří s koně do oken:<br class="calibre12"/>
děvče láskou jen rozplývá,<br class="calibre12"/>
na ženicha se usmívá;<br class="calibre12"/>
otec jedná námluvy,<br class="calibre12"/>
matka hledí obsluhy.<br class="calibre12"/>
Jedli, pili, rozprávěli,<br class="calibre12"/>
dobrou vůli spolu měli,<br class="calibre12"/>
žádný na to nic nedbal,<br class="calibre12"/>
kůň že venku zařehtal,<br class="calibre12"/>
a mládenec zavzdychal.</p>

<p class="mlpversetoman">Panna jenom snoubená<br class="calibre12"/>
najednou se zarděla;<br class="calibre12"/>
svědomí ji přece tlačí,<br class="calibre12"/>
šeptá cosi sestře mladší.<br class="calibre12"/>
Sestřička od večeře<br class="calibre12"/>
vyšla rychle za dvéře:<br class="calibre12"/>
„Na věky se, Tomane,<br class="calibre12"/>
milá s tebou rozstane,<br class="calibre12"/>
jinému se dostane.<br class="calibre12"/>
Najezdil jsi se k nám dosti,<br class="calibre12"/>
dnes tu máme bližší hosti,<br class="calibre12"/>
hledej sobě jinde štěstí.“</p>

<p class="mlpversetoman">Toman koněm zatočil,<br class="calibre12"/>
v šíré pole poskočil,<br class="calibre12"/>
zaťal zuby, smračil čelo,<br class="calibre12"/>
kolem všecko neveselo.<br class="calibre12"/>
Půlnoc byla, měsíc zašel,<br class="calibre12"/>
sotva jezdec cestu našel;<br class="calibre12"/>
prudce hned, pak loudavě<br class="calibre12"/>
ubíral se k doubravě.<br class="calibre12"/>
„Všecky krásné hvězdičky<br class="calibre12"/>
ze tmy jsou se prosypaly,<br class="calibre12"/>
proč vy, moje mladé dni,<br class="calibre12"/>
ve tmách jste se zasypaly!“</p>

<p class="mlpversetoman">Jede, jede doubravou,<br class="calibre12"/>
les šumí mu nad hlavou,<br class="calibre12"/>
větřík chladný z noci fouká,<br class="calibre12"/>
nad ouvalem sova houká;<br class="calibre12"/>
koník blýská očima,<br class="calibre12"/>
koník stříhá ušima.</p>

<p class="mlpversetoman">Cupy dupy z houštiny<br class="calibre12"/>
letí jelen v mejtiny,<br class="calibre12"/>
na jelínku podkasaná<br class="calibre12"/>
sedí sobě lesní panna;<br class="calibre12"/>
šaty půl má zelené,<br class="calibre12"/>
půl kadeřmi černěné,<br class="calibre12"/>
a ze svatojanských broučků<br class="calibre12"/>
svítí pásek na kloboučku.</p>

<p class="mlpobrazky1"></p>
</div>
</body>
</html>